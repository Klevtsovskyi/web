# Проєкти з курсу Веб-програмування 

## Загальні вимоги
Проєкт повинен мати роздільну архітектуру та використовувати СУБД.
Структура проєкту має бути контейнеризована, використовуючи інструмент docker compose,
що повинен описувати щонайменше 3 наступні контейнери:
- MySQL або PostgreSQL
- фреймворк Django
- фреймворк Vue

Взаємодія Django та Vue має здійснюватись через REST API, тобто 
дані зчитуються з бази даних та передаються фронтальній частині через REST API. 
Система повинна мати [автентифікацію (registration, login & logout) через JWT](https://github.com/Klevtsovskyi/web/blob/main/Info/configuring_auth_via_jwt.md). 
Проєкт необхідно розмістити на окремому репозиторії в GitHub.


## Список проєктів

### 1. Генератор цитат
На головній сторінці кожні T секунд відображається випадкова цитата з автором цієї цитати, 
а також N цитат з найбільшим рейтингом.
Будь-який зареєстрований користувач може поставити вподобайку цитаті або прибрати свою вподобайку.
Кількість вподобайок визначає показник рейтингу. 
Адміністратор може додавати нові цитати та редагувати й видаляти ті, що вже існують. 

### 2. Менеджер задач
На головній сторінці відображається перелік задач поточного зареєстрованого користувача.
Кожна задача повинна мати назву, текст, дату створення, дату початку, 
дату завершення і стан (зробити, в роботі, виконана, архівована).
Користувач може додавати нову задачу, змінювати стан та видаляти ті, які вже створено.

### 3. Портфоліо
Система має розділи "Про мене", навички, проєкти та меню навігації, яке містить покликання на ці розділи.
На окремій сторінці має показуватись форму зворотного звʼязку.
Адміністратор повинен мати змогу редагувати вміст розділів, видаляти їх та створювати нові та 
переглядати результати використання форми зворотного звʼязку. 

### 4. Менеджер закладок
На головній сторінці відображається перелік закладок.
Кожна задача повинна мати назву, опис, URL, валідність та категорію.
Відображаючи закладку на сторінці, система зобовʼязана перевіряти її валідність за допомогою HTTP-методу HEAD.
Якщо закладка не валідна, це має бути показано. 
Система повинна мати фільтр закладок по категорії та пошук по частині назви. 
Адміністратор може створювати, змінювати та видаляти закладки. 

### 5. Рецепти
На головній сторінці відображається перелік найновіших рецептів від користувачів. 
Клацнувши на рецепт, користувач отримує повну інформацію про нього на окремій сторінці. 
Кожен рецепт складається з назви, опису приготування та списку інгредієнтів з обʼємом/вагою. 
Інгредієнти зберігати як окремий масив даних. 
Зареєстрований користувач може створювати, змінювати та видаляти свої рецепти. 

### 6. Каталог фільмів
На головній сторінці відображається перелік фільмів. 
Кожен фільм має назву, опис, рік виходу, жанр, імʼя режисера.
Вищеописане відображаються на сторінці детайлей фільму.
Система повинна мати пошук за частиною назви та фільтр по жанру або режисеру. 
Адміністратор може створювати, змінювати та видаляти фільми. 

### 7. Простий чат (без WebSocket)
На головній сторінці відображається чат користувачів, в якому показано останні N повідомлень. 
Для кожного повідомлення відображається текст, автор та дата. 
Чат може переглядати будь-хто, але писати повідомлення може лише зареєстрований користувач. 
Реалізувати чат через періодичне оновлення компонента (наприклад, викликати функцію fetch кожні 5 секунд).
Адміністратор може очищувати чат та видаляти окремі повідомлення. 

### 8. Книга відгуків
На головній сторінці відображається загальнодоступний список відгуків. 
Кожен відгук складається з тексту, автора, дати створення, дати оновлення та рейтингу. 
Відгуки можуть залишати як зареєстровані користувачі, так і незареєстровані. 
Редагувати або видаляти відгуки можуть тільки їх автори. 
Адміністратор може видалити будь-який відгук. 

### 9. Система нотаток
На головній сторінці відображається перелік нотаток.
Кожна нотатка - це назва, текст, дата створення, дата оновлення, набір тегів та стан (активна, архівована). 
Архівовані нотатки зберігаються на окремій сторінці. 
Теги мають зберігатися як окремий масив даних. 
Система повинна мати фільтр по тегах (одному чи декількох). 
Адміністратор може створювати, змінювати та видаляти нотатки. 

### 10. Інтернет-магазин
На головній сторінці відображається перелік товарів. 
Кожен товар містить назву, опис, характеристики, категорію, ціну. 
Користувач може додавати товари (разом з їх кількістю) до кошика, яка знаходиться в локальному сховищі. 
Користувач може переглядати свій кошик на окремій сторінці та прибирати з неї товари. 
Адміністратор може створювати, змінювати та видаляти товари. 
